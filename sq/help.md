---
title: Ndihmë
layout: default-sq
---



<!-- GENERATED FILE -- DO NOT EDIT -->



# Pyetje të Bëra Shpesh

- [Të përgjithshme](#general)
- [Grupe](#groups)
- [Fshehtëzim](#encryption)
- [Multi-klient](#multiclient)
- [Të ndryshme](#miscellaneous)

# Të përgjithshme

## Kujt mund t’i shkruaj?

- Me Delta Chat-in, mund t’i shkruani cilëso adresë email ekzistuese - edhe nëse marrësi s’e përdor ende aplikacionin Delta Chat. Ky është një nga dallimet më të mëdha me programe të tjerë të llojit: S’ka nevojë që marrësi të instalojë të njëjtin aplikacion me ju.

## Cilat janë përparësitë e Delta Chat-it krahasuar me programe të tjerë të llojit?

- _I pavarur_ nga kompani apo shërbime. Të dhënat tuaja janë pronë e _juaja_.
- Të dhënat tuaja nuk ruhen në ndonjë shërbyes qendror; në këtë mënyrë, ndryshe nga shumica e programeve të tjera për shkëmbim mesazhesh, Delta Chat-i madje i mbron tejtëdhënat tuaja (kush i shkruan dhe kujt i shkruan?)
- Librin tuaj të adresave nuk ia jepni kujt.
- _I shpejtë_, përmes përdorimit të Push-IMAP
- _Baza më e madhe e përdoruesve_ - mund të mbërrihet edhe te marrës që _nuk_ përdorin Delta Chat-in
- _I përputhshëm_ - jo vetëm me veten
- Ndërfaqe përdoruesi _elegante_ dhe _e thjeshtë_
- Sistem i _shpërndarë_
- _Pa Mesazhe të Padëshiruar_ - si parazgjedhje, shfaqen vetëm mesazhe nga përdorues të njohur
- _I qëndrueshëm_ - i parrezik për përdorim profesional
- _I besueshëm_ - mund të përdoret madje edhe për mesazhe biznesi
- plotësisht me _Burim të Hapur_ dhe i bazuar në _Standarde_

## Po nëse marrësi nuk përdor Delta Chat-in?

- Marrësi atëherë do të marrë një email të zakonshëm - nëse i përgjigjet, përgjigjen do ta shihni te aplikacioni Delta Chat.

## Cilat mesazhe shfaqen në Delta Chat?

Delta Chat shfaq automatikisht …

- Mesazhe nga kontakte prej **librit tuaj të adresave**
- Mesazhe nga kontakte **të kontaktuar nga ju**
- **Përgjigje** ndaj mesazheve dërguar nga ju

Mesazhe të tjerë nuk shfaqen automatikisht. Mesazhet e tjerë mund t’i shihni te menuja kryesore te **Kërkesa kontakti** dhe, në daçi, të filloni bisedë që prej atje.

## Po Mesazhet e Padëshiruara?

- Mesazhet në dosje të zakonshme mesazhesh të padëshiruar shpërfillen dhe adresat në ta nuk konsiderohen si kontakte të njohur.
- Meqë mesazhet prej kontaktesh të panjohur nuk shfaqen vetvetiu, normalisht, **s’ka mesazhe të padëshiruar**.
- Sido qoftë, nëse duhet vërtet, mund të **bllokoni** cilindo kontakt.

## A mbulon Delta Chat-i figura, video dhe bashkëngjitje të tjera?

- Po. Veç tekstit të thjeshtë, krejt bashkëngjitjet email shfaqen si mesazhe më vete. Mesazhet ikëse do të pranojnë vetvetiu bashkëngjitje sipas nevojës.

## A mbulon Delta Chat-i email-e HTML?

- Po. Nëse email-i ardhës nuk ka pjesë nën tekst të thjeshtë, i shndërrojmë email-et HTML në tekst të thjeshtë. Email-et dërgohen përherë si tekst i thjeshtë.

# Grupe

## Si mund të krijoj një grup?

- Përzgjidhni **Shtoni grup** që nga "menuja sanduiç" në cepin e sipërm djathtas te skena bazë e bisedave.
- Te skena vijuese, përzgjidhni **anëtarët e grupit** dhe i vini shenjë kutizës në cepin e sipërm djathtas. Pas kësaj, mund të përcaktoni një **emër grupi**.
- Sapo të shkruani **mesazhin tuaj të parë** në grup, krejt anëtarët e mësojnë krijimin e grupit të ri dhe mund të përgjigjet te grupi (për sa kohë që nuk shkruani një mesazh te grupi, grupi është i padukshëm për anëtarët).

## Kush mund të shtojë anëtarë te një grup?

- Çdo anëtar i grupit ka **të njëjtat të drejta** si kushdo tjetër. Për këtë arsye, gjithkush mund të fshijë cilindo anëtar ose të shtojë të rinj.
- Për të shtuar ose fshirë anëtarë, klikoni mbi emrin e grupit te biseda.

## Fshiva veten padashje.

- Ngaqë s’jeni më anëtar i grupit, s’mund të shtoni veten sërish. Megjithatë, s’ka problem, thjesht kërkojini një anëtari tjetër të grupit në një fjalosje të zakonshme t’ju shtojë sërish.

## S’dua t’i marr më mesazhet e një grupi.

- Ose fshini veten nga grupi si anëtar i listës, ose fshini krejt bisedën. Nëse doni të bëheni pjesë e grupit sërish, kërkojini një anëtari tjetër të grupit t’ju shtojë sërish.
- Ndryshe, mundeni edhe ta "Heshtoni" një grup - duke bërë këtë, do të merrni krejt mesazhet dhe prapë mund të shkruani, por nuk njoftoheni më për çfarëdo mesazhesh të rinj.

# Fshehtëzim {#encryption}

## A ka Delta Chat-i fshehtëzim skaj-më-skaj?

- Po.

## Ç’duhet të bëj që të aktivizohet fshehtëzimi skaj-më-skaj?

- Asgjë.

- Delta Chat-i (dhe të tjerë programe email të përputhshëm me [Autocrypt](https://autocrypt.org)-in) i shkëmbejnë vetvetiu kyçet e domosdoshëm për fshehtëzim skaj-më-skaj teksa dërgohen mesazhet e parë. Pas kësaj, krejt mesazhet në vazhdim fshehtëzohen vetvetiu skaj-më-skaj. Nëse një nga partnerët në bisedë përdor më vonë një aplikacion që s’mund të përdorë fshehtëzim skaj-më-skaj, kalohet pushim për këtë herë dhe riaktivizohet vetvetiu sapo të jetë e mundur.

- Nëse doni të _çaktivizohet_ fshehtëzimi skaj-më-skaj, përdorni rregullimin përkatës te "Rregullime / Rregullime të mëtejshme".

## Nëse s’ka fshehtëzim skaj-më-skaj, a lihet lidhja pa u fshehtëzuar fare?

- Jo. Përdoret _fshehtëzimi i transportit_ normal, standard për email-et.


## Si mund ta kontrolloj fshehtëzimin?

- Nëse në krah të mesazhit shfaqet një **dry** i vockël, kjo do të thotë që mesazhi është i fshehtëzuar skaj-më-skaj _dhe_ është dërguar nga dërguesi i dhënë _dhe_ përgjigja juaj edhe ajo do të fshehtëzohet.
- Nëse **s’ka dry**, zakonisht mesazhi udhëton me transport të fshehtëzuar , p.sh. ngaqë ju ose dërguesi keni çaktivizuar fshehtëzimin skaj-më-skaj, ose sepse përdoruesi përdor një aplikacion që nuk e mbulon fshehtëzimin skaj-më-skaj.


## Si mund ta verifikoj dërguesin?

Profili i përdoruesit shfaq disa të dhëna shtesë:

- Për fshehtëzim skaj-më-skaj, Delta Chat shfaq dy shenja gishtash. Nëse ata janë të njëjtë me ata te pajisja e partnerit tuaj në bisedë, lidhja është e sigurt.
- Për fshehtëzim të transportit, gjendja thjesht tregohet atje


## Cilët standarde përdoren për fshehtëzim skaj-më-skaj.

- OpenPGP. Transporti i kyçeve bëhet mes [Autocrypt](https://autocrypt.org).

## A mund të ripërdor kyç ekzistues privat?

- Po. The best way is to send an Autocrypt Setup Message from the other e-mail client. Look for sth. like **Start Autocrypt Setup Transfer** in the settings of the other client and follow the instructions shown there.

- Ndryshe, mund ta importoni kyçin dorazi që nga "Rregullime të mëtejshme / Administroni kyçe private". Kujdes: Sigurohuni që kyçi nuk mbrohet me fjalëkalim, në të kundërt hiqjani.

Nëse s’keni kyç ose as që e dinit se mund t’ju duhej një i tillë… mos u bëni merak: Delta Chat-i prodhon një të tillë, kur duhet, dhe s’keni gjë për të bërë.

# Multi-klient {#multiclient}

## A mund ta përdor Delta Chat-in në shumë pajisje njëherësh në të njëjtën kohë?

- Nëse doni ta përdorni me **të njëjtën llogari** në pajisje të ndryshme, duhet të sigurohuni se krejt pajisjet përdorin për fshehtëzim të njëjtët kyçe:

  - Në pajisjen e parë, zgjidhni "Rregullime të mëtejshme / Administroni kyçe privatë / Eksportoni kyç te Shkarkimet"
  - Përmes një diskthi USB, kopjojeni kartelën e kyçit nga drejtoria "Shkarkime" e pajisjes së parë te ajo e së dytës.
  - Te pajisja e dytë zgjidhni, "Rregullime të mëtejshme / Administroni kyçe privatë / Importoni kyç nga Shkarkimet"

- Krejt kjo **s’është e nevojshme** për përdorim standard të Delta Chat-it kur përdoret thjesht një pajisje.

- NB: Nën mënyrën multi-klient, mesazhet _ardhës_ shfaqen menjëherë në tërë klientët. Mesazhet _ikës_ njëkohësohen përafërsisht dy herë në orë. Mund ta përmirësojmë këtë, por do të na duhej më tepër [përkrahje](contribute) mbi këtë çështje.


# Të ndryshme

## Does Delta Chat work with _my_ e-mail-provider?

- With a rather good chance: Yes :)  
  However, some providers need special options to work properly; users have collected some of them in the forum at [Provider Overview](https://support.delta.chat/t/provider-overview/)


## Më interesojnë hollësitë teknike. Mund të më tregoni diçka më tepër?

- Shihni faqen [Standarde të përdorur në Delta Chat]({% include standards-url %}).
