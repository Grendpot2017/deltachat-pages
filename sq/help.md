---
title: Help
lang: sq
---



<!-- GENERATED FILE -- DO NOT EDIT -->




# Frequently Asked Questions
{:toc}

# Të përgjithshme

# Ç’është Delta Chat-i?

<img style="float: right;" width="400px" src="../assets/home/delta-what.png" />

Delta Chat është një aplikacion i ri bisedash që i dërgon mesazhet përmes emai-i, të fshehtëzuar, nëse është e mundur, me Autocrypt. 
**Nuk ju duhet të regjistroheni gjëkundi, thjesht përdorni me Delta Chat-in llogarinë tuaj ekzistuese email.** 

## Si mund të gjej persona për të biseduar me ta? 

Me Delta Chat-in, mund t’i shkruani cilësdo adresë email ekzistuese - madje
edhe kur marrësi nuk përdor aplikacionin Delta Chat. Për marrësin s’është
e nevojshme të instalojë të njëjtin aplikacion me ju, si me programe të tjera

## Cilat janë përparësitë e Delta Chat-it krahasuar me programe të tjerë të llojit?

- _I pavarur_ nga kompani apo shërbime. Të dhënat tuaja janë pronë e _juaja_.
- Të dhënat tuaja nuk ruhen në ndonjë shërbyes qendror; në këtë mënyrë, ndryshe nga shumica e programeve të tjera për shkëmbim mesazhesh, Delta Chat-i madje i mbron tejtëdhënat tuaja (kush i shkruan dhe kujt i shkruan?)
- Librin tuaj të adresave nuk ia jepni kujt.
- _I shpejtë_, përmes përdorimit të Push-IMAP
- _Baza më e madhe e përdoruesve_ - mund të mbërrihet edhe te marrës që _nuk_ përdorin Delta Chat-in
- _I përputhshëm_ - jo vetëm me veten
- Ndërfaqe përdoruesi _elegante_ dhe _e thjeshtë_
- Sistem i _shpërndarë_
- _Pa Mesazhe të Padëshiruar_ - si parazgjedhje, shfaqen vetëm mesazhe nga përdorues të njohur
- _I qëndrueshëm_ - i parrezik për përdorim profesional
- _I besueshëm_ - mund të përdoret madje edhe për mesazhe biznesi
- Software i lirë i bazuar në _Copyleft_ dhe _Standarde_.

## Cilat mesazhe shfaqen në Delta Chat?

Delta Chat shfaq automatikisht:

- Mesazhe nga kontakte prej **librit tuaj të adresave**
- Mesazhe nga kontakte **të kontaktuar nga ju**
- **Përgjigje** ndaj mesazheve dërguar nga ju

Mesazhet e tjera nuk shfaqen automatikisht dhe mund të gjenden te menuja kryesore, te **Kërkesa kontakti**. Nëse dëshirohet, një bisedë mund të fillohet që prej atje.

## Po mesazhet e padëshiruara?

- Mesazhet në dosje të zakonshme mesazhesh të padëshiruar shpërfillen dhe adresat në ta nuk konsiderohen si kontakte të njohur.
- Meqë mesazhet prej kontaktesh të panjohur nuk shfaqen automatikisht, normalisht, **s’ka mesazhe të padëshiruar**.
- Sido qoftë, nëse duhet vërtet, mundeni të **bllokoni** cilindo kontakt.

## A mbulon Delta Chat-i figura, video dhe bashkëngjitje të tjera?

- Po. Veç tekstit të thjeshtë, krejt bashkëngjitjet email shfaqen si mesazhe më vete. Mesazhet ikëse do të pranojnë vetvetiu bashkëngjitje sipas nevojës.

## A mbulon Delta Chat-i email-e HTML?

- Po. Nëse email-i ardhës nuk ka pjesë nën tekst të thjeshtë, email-et HTML shndërrohen në tekst të thjeshtë te aplikacioni. Email-et dërgohen përherë si tekst i thjeshtë.

# Grupe

## Krijimi i një grupi

- Përzgjidhni **Shtoni grup** që nga "menuja sanduiç" në cepin e sipërm djathtas te skena bazë e bisedave.
- Te skena vijuese, përzgjidhni **anëtarët e grupit** dhe i vini shenjë kutizës në cepin e sipërm djathtas. Pas kësaj, mund të përcaktoni një **emër grupi**.
- Sapo të shkruani **mesazhin tuaj të parë** në grup, krejt anëtarët e mësojnë krijimin e grupit të ri dhe mund të përgjigjen te grupi (për sa kohë që nuk shkruani një mesazh te grupi, grupi është i padukshëm për anëtarët).

## Shtim anëtarësh te një grup?

- Çdo anëtar i grupit ka **të njëjtat të drejta** si kushdo tjetër. Për këtë arsye, gjithkush mund të fshijë cilindo anëtar ose të shtojë të rinj.
- Për të shtuar ose fshirë anëtarë, klikoni mbi emrin e grupit te biseda.

## Ç’është një grup i verifikuar?

- Një "grup i verifikuar" është një veçori eksperimentale (flasim për Janarin 
e 2019-s). Duke shtuar njëri-tjetrin përmes skanimesh kodi QR, një grup
anëtarësh të "verifikuar" mund të bisedojnë me njëri-tjetrin. Kjo do të thotë
zbatim i detyrueshëm i fshehtëzimit e2e për grupin, që është i parrezik
kundrejt furnizuesit të shërbimit ose sulmesh nga rrjeti. Megjithatë, disa
prova me përdorues dhe përshtypje prej tyre sugjerojnë se ndryshimet UX dhe
të sendërtimit ia vlejnë. Diskutimet më të freskëta mund të gjenden këtu: 
https://countermitm.readthedocs.io/en/latest/new.html

## Fshiva veten padashje.

- Ngaqë s’jeni më anëtar i grupit, s’mund të shtoni veten sërish. 
  Megjithatë, s’ka problem, thjesht kërkojini një anëtari tjetër të grupit në një fjalosje të zakonshme t’ju shtojë sërish.

## S’dua t’i marr më mesazhet e një grupi.

- Ose fshini veten si anëtar i listës, ose fshini krejt bisedën. 
  Nëse më vonë doni të ribëheni pjesë e grupit, kërkojini një anëtari tjetër të grupit t’ju shtojë sërish.

- Ndryshe, mundeni edhe ta "Heshtoni" një grup - duke bërë këtë, do të merrni
krejt mesazhet dhe prapë mund të shkruani, por nuk njoftoheni më, 
për çfarëdo mesazhesh të rinj.

# Fshehtëzim {#encryption}

## A ka Delta Chat-i fshehtëzim skaj-më-skaj?

- Po. DeltaChat sendërton standardin Autocrypt Level 1 
  dhe është pra në gjendje të fshehtëzojë mesazhe me e2e-n 
  përmes aplikacionesh të tjera të afta të përdorin Autocrypt-in. 

## Ç’duhet të bëj që të aktivizohet fshehtëzimi skaj-më-skaj?

- Asgjë.

- Aplikacionet Delta Chat (dhe të tjerë aplikacione email të aftë për [Autocrypt](https://autocrypt.org))
përdorin automatikisht të njëjtat kyçe të domosdoshëm për fshehtëzim 
skaj-më-skaj, teksa dërgohen mesazhet e para. Pas kësaj, krejt mesazhet 
pasues fshehtëzohen automatikisht skaj-më-skaj. Nëse një nga partnerët 
në bisedë, më pas, përdor një aplikacion email që nuk mbulon Autocrypt-in, 
mesazhet nuk fshehtëzohen, derisa të ketë sërish një aplikacion të aftë për Autocrypt-in.

- Nëse doni të _çaktivizohet_ fshehtëzimi skaj-më-skaj, 
  përdorni fushën përkatës te "Rregullime / Rregullime të mëtejshme".

## Nëse s’ka fshehtëzim skaj-më-skaj, a lihet lidhja pa u fshehtëzuar fare?

- Jo. Me shumicën e shërbyesve për email, në këtë rast, përdoret _transport encryption_ (TLS).


## Si mund ta kontrolloj fshehtëzimin?

- Nëse në krah të mesazhit shfaqet një **dry** i vockël, kjo tregon se mesazhi është i fshehtëzuar skaj-më-skaj _dhe_ se është dërguar nga dërguesi i dhënë _dhe_ se përgjigja juaj edhe ajo do të fshehtëzohet skaj-më-skaj.

- Nëse **s’ka dry**, mesazhi zakonisht transportohet i pafshehtëzuar, p.sh., ngaqë ju ose dërguesi keni çaktivizuar fshehtëzimin skaj-më-skaj, ose dërguesi përdor një aplikacion që nuk mbulon fshehtëzimin skaj-më-skaj.


## Si mund ta verifikoj dërguesin?

Profili i përdoruesit shfaq disa të dhëna shtesë:

- Prekni "Kod Ftese QR" te Android dhe mandej përdorni butonin 
  “Skanoni kod QR” te pajisja tjetër që të skanoni këtë kod.  Nëse që të dyja 
  pajisjet janë në linjë, do të vendosin një kanal bisede me njëra-tjetrën 
  (nëse ky s’ekziston tashmë) dhe do të verifikohen edhe kyçet e fshehtëzimit. 

- Për fshehtëzim skaj-më-skaj, Delta Chat shfaq dy shenja gishtash. 
  Nëse të njëjtat shenja gishtash shfaqen te pajisja e partnerit tuaj në bisedë, lidhja është e sigurt.

- Për fshehtëzim të transportit, gjendja thjesht tregohet atje


## Cilët standarde përdoren për fshehtëzim skaj-më-skaj?

- OpenPGP. Transporti i kyçeve bëhet mes [Autocrypt](https://autocrypt.org).

## A mund të ripërdor kyçin tim ekzistues privat?

- Po. Rruga më e mirë është të dërgohet një Mesazh Rregullimi Autocrypt-i që nga klienti tjetër email. Shihni për diçka si **Start Autocrypt Setup Transfer** te rregullimet e klientit tjetër dhe ndiqni udhëzimet e dhëna atje.

- Ndryshe, mund ta importoni kyçin dorazi që nga "Rregullime të mëtejshme / Administroni kyçe private". Kujdes: Sigurohuni që kyçi nuk mbrohet me fjalëkalim, ndryshe hiqjani fjalëkalimin paraprakisht.

Nëse s’keni kyç ose as që e dinit se mund t’ju duhej një i tillë… mos u bëni merak: Delta Chat-i prodhon një të tillë, kur duhet, dhe s’keni gjë për të bërë. 

## S’importoj dot në Delta Chat kyçet e mi ekzistues PGP.

Përgjithësish, Delta Chat do të duhej të mbulonte formate të "rëndomtë" kyçesh
private, sidoqoftë, ka pak gjasa që të mbulojmë 100% të krej kyçeve private të
çfarëdo burimi. As është ky fokusi kryesor i Delta Chat-it (në fakt, shumica
dërrmuese e përdoruesve të Delta Chat-it s’do të kenë ndonjë kyç, para se
të fillojnë të përdorin Delta-n).
Sidoqoftë, përpiqemi të mbulojmë kyçe private nga burime të tjera sa më mirë 
të mundemi.

Ka shumë mundësi që problemi të jetë se kyçi juaj është i fshehtëzuar dhe/ose
përdor një fjalëkalim. Kyçe të tillë nuk mbulohen nga Delta Chat. Ju lutemi,
hiqeni fshehtëzimin dhe fjalëkalimin dhe riprovoni importimin.

Heqja e fjalëkalimi nga kyçi privat do të jetë e ndryshme, varet nga software-i
që ju përdorni për administrim kyçesh PGP. Me Enigmail-in, mund t’i jepni
fjalëkalimit tuaj një vlerë të zbrazët, që nga dritarja Administrim Kyçesh. Me
GnuPG-në mund ta bëni [përmes rreshti urdhrash](https://github.com/deltachat/deltachat-android/issues/98#issuecomment-378383429).
Për programe të tjera, mund të gjeni një zgjidhje në internet.

# Multi-klient {#multiclient}

## A mund ta përdor Delta Chat-in në shumë pajisje njëherësh në të njëjtën kohë?

Nëse doni të përdorni **të njëjtën llogari** në pajisje të ndryshme (të afta 
për Autocrypt), lypset të njëkohësoni aftësitë e tyre për fshehtëzim: 

- Në pajisjen e parë, zgjidhni "Rregullime të mëtejshme / Dërgo mesazh Rregullimi Autocrypt-i" 
  dhe klikoni derisa të shfaqet një "numër sigurie". 

- Në pajisjen tjetër, pritni të mbërrijë "Mesazh Rregullimi Autocrypt-i" 
  dhe klikoni mbi të, çka do të duhej t’ju kërkonte numrin e sigurisë. 

- tani jeni i njëkohësuar dhe mund të përdorni që të dyja pajisjet për marrje
dhe dërgim mesazhesh, të fshehtëzuar me E2E, me partnerët tuaj në komunikim.

# Të ndryshme

## A funksionon Delta Chat me shërbimin tim email?

- Shumë gjasa janë që: Po :)  
  Sidoqoftë, disa shërbime lypin mundësi speciale për të punuar si duhet; përdoruesit kanë grumbulluar disa prej tyre te forumi në [Përmbledhje Shërbimesh](https://support.delta.chat/t/provider-overview/)


## Më interesojnë hollësitë teknike. Mund të më tregoni diçka më tepër?

- Shihni [Standarde të përdorur në Delta Chat]({% include standards-url %}).
