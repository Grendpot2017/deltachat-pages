---
title: Privatësi për Aplikacionin dhe Sajtet Delta Chat
lang: sq
---

# Rregulla Privatësie Aplikacionesh Delta Chat 

###  Si arrin Delta Chat-i pajtueshmërinë me GDPR-në 

Rregullorja e Përgjithshme e Mbrojtjes së të Dhënave (GDPR) shpesh shihet si
si ligjshmëria me shtrirjen më të gjerë për mbrojtjen e privatësisë së përdoruesve. 
Në këtë faqe do të tregojmë hollësisht se si arrijnë pajtueshmërinë me kërkesat 
e GDPR-së aplikacionet dhe sajtet Delta Chat. 

- Sendërton domosdoshmërinë GDPR **Privatësi Që Në Konceptim**, përmes

  - **Fshehtësi**: Fshehtëzim skaj-më-skaj, kurdo që është e mundur, duke sendërtuar [Autocrypt
  Level 1](https://autocrypt.org).

  - **Minimizim të dhënash**: S’ka ngarkim lënde librash adresash.

  - **Shmangie të dhënash**: S’ka shërbyes Delta Chat, s’ka përpunim të dhënash personale.

- S’lyp ndonjë lloj **pranimi** (pika 7 e GDPR-së) nga përdoruesit apo kontaktet e tyre (subjekte të dhënash), ngaqë nuk transmetohet ndonjë libër adresash.

- Mund të përdoret **pa u dashur një kontratë apo udhëzime** nga ndonjë kontrollues (ent), ngaqë të dhënat personale të lidhura me email-in nuk do të përpunohen nga ndonjë palë e tretë shtesë. 


### Si përfitojnë kontrollorët e të dhënave (ente) nga përdorimi i Delta Chat-it për të qenë në pajtim me GDPR-në

- **Nuk krijon domosdoshmëri shtesë mbi të dhënat** për kontrolluesin kundrejt subjektesh të drejtpërdrejtë ose të tërthortë të të dhënave 
  lidhur me grumbullim të dhënash librash adresash, neni 13, 14 GDPR.

- S’ka nevojë të kryhet **vlerësim ndikimi mbi mbrojtjen e të dhënave** për Delta Chat-in (Pika 35 GDPR), ngaqë nuk përpunon të dhëna të veçanta shtesë tej atyre të shkëmbimit të email-eve.

- Shtimi i masave mbi privatësinë të Delta Chat-it te 
  **regjistri i veprimtarive të përpunimit** mund të kenë një ndikim pozitiv 
  në  **dokumentim të mëvonshëm evidence**, (neni 30 i GDPR-së), 
  si dhe mbi **procesin e certifikimit për mbrojtje të dhënash**, neni 25 (3), 42 GDPR.

- **Regjistrimi i veprimtarive të përpunimit** të lidhura me komunikimet dhe mesazhet është
  reduktuar në identifikimin e furnizuesve të shërbimit email dhe regjistrimit të veprimtarive të tyre, neni 30 (2) GDPR.

- Edhe rreziqet e mbetura, ndaj të drejtave dhe lirive të personave 
  përgjithësisht kufizohen në të dhënat e komunikimit të përpunuara 
  nga kontrolluesi dhe furnizuesit e shërbimit email.



Kjo deklaratë pasqyron Rregulloren e Përgjithshme të Mbrojtjes së të Dhënave (GDPR) të deri 16.05.2018.


### Të dhëna vendndodhjeje

Nëse në një fjalosje tregoni vendndodhjen tuaj,
këto të dhëna vendndodhjeje trajtohet si mesazhet e tjerë.
Delta Chat-i do t’i përdorë të dhënat e vendndodhjes tuaj për t’u shfaqur vendndodhjet tuaja
pjesëmarrësve të tjerë në fjalosje.

Të dhëna mbi vendndodhjen grumbullohen edhe kur aplikacioni është i mbyllur ose jo në përdorim
– për sa kohë që e mbani të aktivizuar këtë veçori.


# Rregulla Privatësie për vizita Sajti 

**Gjendje: 21 janar, 2020**

Në Delta.Chat bëjmë të mundur që jo vetëm programi ynë për shkëmbim
mesazhesh, por edhe sajti Delta.Chat të jetë në pajtim me Rregulloren
e Përgjithshme Europiane të Mbrojtjes së të Dhënave (2016/679). Për këtë arsye,
minimizojmë përpunimin e të dhënave tuaja sa minimumi i domosdoshëm
(Konceptuar për Privatësi).

### Të dhëna të Përgjithshme

Sajti Delta.chat s’përdor <em>cookies</em> të vetat apo nga palë të treta,
shërbime analizimi sajtesh, shërbime palë të treta reklamash dhe marketingu
apo shtojca mediash shoqërore. Përpunimi i të dhënave kufizohet me kontak
e-mail të dhënë vullnetarisht.

### Person përgjegjës

Personi përgjegjës për përpunimin e të dhënave në këtë sajt sipas termave
të DSGVO-së dhe ligjesh të tjera kombëtare për mbrojtjen e të dhënave të
shteteve anëtare, si dhe rregulloresh të tjera mbrojtjeje të dhënash është

	Merlinux GmbH
	Reichgrafen Str. 20 
	79102 Freiburg

Adresa për kontakte për çështje privatësie në Delta.Chat:

	delta-privacy@merlinux.eu

## Lista postimesh Delta

Kur pajtoheni vullnetarisht te lista postimesh Delta, adresa juaj email
prej <em>input mask</em>, adresa IP e kompjuterit që bën thirrjen, data
dhe koha e regjistrimit transmetohen. Përpunimi i këtyre të dhënave bëhet
vetëm me qëllimin e përpunimit të kontakteve dhe të dërgimit të komunikimeve
publike të bashkësisë. Siç është zakon me projekte me burim të hapur, mesazhet
që jepen, mund të gjenden edhe në arkiva publike. Baza ligjore për përpunimin
me pranim nga përdoruesi është Neni 6 I lit. i GDPR-së. Adresa email e përdoruesit
depozitohet vetëm për aq kohë sa është aktiv pajtimi te lista e email-eve. Duke
u shpajtuar nga cilado listë postimesh, është i mundshëm një shfuqizim i pranimit.

### Të drejta të personave që preken

Prej Delta.Chat-it mund të kërkoni informacion nëse përpunohen dhe se si
përpunohen prej nesh të dhënat tuaja. Gëzoni të drejtën të kundërshtoni
përpunimin, që ndodh sipas nenit 6 I lit.e të lit.f GDPR. Nëse përpunimi është
i pasaktë ose jo i plotë, gëzoni të drejtën e saktësimit/plotësimit, fshirjesh dhe,
në qoftë e nevojshme, kufizimin e përpunimit. Mund të shfuqizoni në çfarëdo
kohe deklarimin e pranimit për listën e postimeve. Gëzoni të drejtën të merrni
të dhënat të strukturuara nën një format të rëndomtë dhe të lexueshëm nga
makina dhe të drejtën të ankoheni te një autoritet mbikëqyrës.

### Ndryshim i rregullave të privatësisë

Rezervojmë të drejtën të përditësojmë rregullat e tanishme të mbrojtjes së të dhënave
në përputhje me gjendjen ligjore dhe teknike që ndryshon në mënyrë konstante.


